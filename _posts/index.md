![corto](images/titolo.jpg)

# chi è corto maltese 
Corto Maltese è l'eroe dei fumetti disegnato da Hugo Pratt.
Ma attenzione, quando si dice eroe bisogna capire il senso di questa parola. Corto Maltese non è Indiana Jones, nè, tantomeno, Tex.
Corto è l'eroe romantico per eccellenza: bello e dannato, sicuro di se ma altrettanto sicuro delle proprie debolezze. Corto non si butterebbe mai, pistola in mano, ad affrontare un gruppo di dieci nemici; bèa meno che si tratti di salvare una bella donna in difficoltà...
Corto sa quando è il momento di combattere e quando è quello di scappare. Corto viene più volte ferito, e più volte vede la morte in faccia, e ne ha paura. E' fatalista, idealista e disilluso. Corto non è il superuomo a cui tutto viene facile, non ha superpoteri... cerca di usare le astuzie della sua mente, oppure semplicemente si abbandona al destino, prevedendo in un colpo di buona sorte.
Si, Corto 'vede' le cose, non per niente è figlio della più famosa veggente di Gibilterra. Corto sa che la buona sorte non lo può abbandonare...non per niente si è allungato con un colpo di rasoio la linea della fortuna, sul palmo della mano destra.
A Corto non piace combattere. Odia la guerra anche se vi si ritrova sempre implicato.
Corto viaggia in tutti i continenti, ed ovunque lo conoscono, lo stimano, siaffidano a lui per risolvere i piccoli grandi problemi del posto. Si potrebbe dire che la sua fama sia più grande di lui.
Corto è bello e aitante, piace alle donne, ma non si riesce mai a scoprire quale delle tante che ha attorno gli abbia rubato il cuore.
Ma forse la sola cosa che il marinaio maltese ama veramente è l'oceano. Il suo mezzo di trasporto fra un'avventura e l'altra.

![corto](images/riposa.jpg)

# dove e quando vive
Corto maltese vive le sue avventure fra il 1910 ed il 1925, a cavallo, dunque, della prima guerra mondiale.
Definire DOVE vive è impresa ben più difficile. Mai eroe dei fumetti è stato così vagabondo.
Le sue scorribande spaziano dall'Argentina alla Polinesia, da Venezia a Samarcanda, dall'Irlanda alla Somalia, dal Venezuela alla Cina...

![corto](images/venezia.jpg)

# che cosa fa nella vita
Corto è un marinaio. A dir la verità è una via di mezzo fra un capitano di vascello ed un pirata. Ma ha la grande passione per il mistero e per i tesori nascosti.
Fra le sue prede (più o meno riuscite) ci sono l'oro del re del Montenegro, le sette città segrete di Cibola, Atlantide, la Clavicola di Salomone, l'oro di Alessandro Magno...
Ma non lo fa per denaro...ha di che vivere, non è povero. Lo fa per l'irrefrenabile voglia di cercare l'avventura e l'emozione.
 
![corto](images/pasqua.jpg)

# chi sono i suoi compagni d'avventura
Corto è un solitario, viaggia quasi sempre solo. Ma ciò non gli impedisce di incontrare per la strada amici (e nemici) sempre diversi. Fra i suio compagni di avventura più presenti ricordiamo il professor Steiner in tutte le avventure sudamericane, il guerriero africano Cush nelle storie in Africa, il piccolo TristanBantam e la sua enigmatica sorella Morgana, Pandora e CainGroovesnoor.
Ma non possiamo non citare il suo alter-ego, il suo amico-nemico che, puntualmente ritrova in ogni angolo del mondo: il marinaio russoRasputin.

![corto](images/favola.jpg)

# chi sono i suoi idoli
Eh, si. Anche Corto ha dei modelli da seguire. Sono i grandi scrittori d'avventura dell'Ottocento e di inizio Novecento: Conrad, Melville, Dumas, London, Hesse.

![corto](images/cosavolete.jpg)

*Tutte le immagini riprodotte in questo sito sono proprietà degli aventi diritto.
In Italia i fumetti di Corto Maltese sono pubblicati da Lizard Edizioni - Rizzoli.
https://rizzolilizard.rizzolilibri.it/
I diritti sul personaggio di Corto Maltese sono di Lizard Edizioni e Cong Sa.
