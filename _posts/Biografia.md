layout: page
title: "Biografia"
permalink: /Biografia.md

# La vita di corto maltese

Ho cercato di ricostruire in questa pagina, la vita di Corto Maltese così come l’ha immaginata Hugo Pratt.

A questo scopo mi sono basato, oltre che sulle opere di Pratt anche sul lavoro di altri appassionati. Riporto i link ai loro siti:

http://perso.wanadoo.fr/web.on-line/corto.htm (biografia in francese)
http://digilander.libero.it/papinoroberto/web00_3/corto.htm (accenni di biografia e riassunti delle principali avventure in italiano)


# Episodi della vita di Corto Maltese

Corto Maltese nasce il 10 luglio 1887aLa Valletta, nell’isola di Malta. E figlio della Nina di Gibilterra e di un marinaio della Cornovaglia di cui non si conosce il nome. La Nina di Gibilterra era una donna gitana, nata a Siviglia, che praticava la magia e la lettura della mano. E Corto, ancora piccolo pensò di assicurarsi una buona sorte per tutta la vita…allungandosi con un taglio di coltello la linea della vita nella mano destra.

Corto, durante la sua infanzia, legge i grandi autori dell’avventura come Stevenson e Melville.

A soli 13 anni, nell’anno 1900, lo troviamo in Cina dove assiste e, forse, partecipa alla guerra dei boxers. Tre anni dopo (1903) assiste alla guerra Russo-Giapponese ed incontra il giornalista e futuro scrittore Jack London. Fa la conoscenza anche con il personaggio che lo seguirà, volente o nolente, in molte delle sue avventure: Rasputin, allora disertore dell’armata russa.

Assieme a Rasputin lascia l’oriente in nave per raggiungere l’Africa., ma, a causa di un ammutinamento sbarca in Argentina.

Qui Corto e Rasputin incontrano Butch Cassidy e Sundance Kid, i due fuorilegge statunitensi rifugiatisi in Patagonia per sfuggire alle polizie di mezzo mondo. Siamo nel 1905.

Fra il 1906 ed il 1913 Corto si sposta molto velocemente, attraversando l’Atlantico più volte.

Nel 1906 è ad Ancona, dove incontra il giovane Stalin.

Nel 1908 torna in Argentina, incontrando di nuovo Jack London.

Poi, a bordo di diverse navi gira per i sette mari, attraccando, fra l’altro, negli Stati Uniti ed in Cina.

Entra anche nell’organizzazione del “Monaco”, misterioso armatore di una flotta nell’Oceano Pacifico.

1914. L’equipaggio della nave di cui è capitano si ammutina, e Corto viene buttato a mare, legato, quasi crocifisso, ad una zattera.

Viene ripescato dall’imbarcazione dell’amico-nemico Rasputin, anche lui a servizio del “Monaco”. Sull’isola di Escondida si svolge la “ballata” di Corto e di tanti altri personaggi, fra cui i cugini Pandora e CainGrovesnoor.

Sullo sfondo, la prima guerra mondiale, da poco iniziata.

Nel 1916 ritroviamo Corto in Sudamerica.. Qui ha luogo la serie di storie più lunga. Storie ambientate fra Brasile, Colombia, Belize, Antille, Venezuela e Honduras.

E qui conosce tanti personaggi fra cui il piccolo TristanBantam, sua sorella Morgana, la veggente Bocca Di Rosa ed il professore polacco Steiner.

Le avventure sudamericane terminano nel 1917.

Nel 1917 Corto si trova in veneto, dove assiste impotente allo scempio della prima guerra mondiale. Frattanto si interessa al mistero delle “Sette città di Cibola”, un’ennesima versione del mito dell’Eldorado. In un monastero di Venezia recupera la mappa delle città misteriose, ma si accorge che una sua vecchia conoscenza, Veneziana Stevenson, ha avuto la sua stessa intuizione.

Con l’aiuto di soldati di diverse nazioni riesce a recuperare, in un paesino del Veneto, l’oro del re del Montenegro.

Pochi mesi dopo, sempre nel 1917, Corto si è spostato in Irlanda. Qui cominciano le quattro avventure, denominate “le celtiche”, che si svolgono, distanti pochi giorni, in Irlanda, a Stonhenge ed in Bretagna..

Fra le altre cose, assisterà alla morte del Barone Rosso (21 aprile del 1918).

Nell’estate del 1918 Corto si è spostato nello Yemen, incaricato di comandare una nave per conto di un signore della guerra arabo. Incontra Cush, il guerriero dancalico, che lo affiancherà in tutte le vicende in cui  verrà coinvolto, fra Yemen, Somalia ed Etiopia. Questo ciclo di storie è chiamato “le etiopiche”.

Nell’autunno del 1918 Corto ha raggiunto Honk Kong, dove ha una casa. Ci rimane poco, però, dato che riparte  alla volta della Siberia, passando per la Cina, all’inseguimento di un treno carico d’oro. Una storia che dura circa due anni.

Aprile 1921. Tornato dall’Asia, Corto si ferma a Venezia, dove ha numerosi amici fra cui Gambetta d’Argento. Nella magica città lagunare viene coinvolta in una storia altrettanto magica, in cui se la deve vedere con i membri di una misteriosa Loggia Massonica.

Nell’autunno 1921 Corto si trova in Grecia, e più precisamente sull’isola di Rodi. Da qui si imbarcherà per uno dei suoi viaggi più lunghi: destinazione Samarcanda, lungo la mitica Via della Seta.

Ancora una volta alla ricerca di un tesoro, quello di Alessandro il Grande.

Corto, instancabile, attraversa ancora una volta l’Atlantico. Arriva in Argentina dove viene coinvolto in una storia che è quasi un film poliziesco. Deve scoprire che fine ha fatto una sua vecchia amica, Louise. Per farlo si scontra con la polizia locale. E’ il 1923.

L’anno seguente, 1924, Corto è tornato in Europa ed intraprende un lungo viaggio attraverso la Svizzera, di nuovo in compagnia del professor Steiner. Qui incontra lo scrittore HermanHesse.

Nel 1925 è ambientata l’ultima delle avventure di Corto che Pratt ci disegna. Corto parte per il Sud America, assieme a Rasputin, alla ricerca del mitico continente sommerso di Atlantide.

Quello che successe dopo non si sa. Probabilmente Corto partecipò, a partire dal 1936, alla guerra di Spagna. Secondo alcuni Corto morì in battaglia, secondo altri si ritirò a vita privata.

Nella prima tavola de “Una ballata del mare salato” leggiamo una lettera di Pandora Groovesnor, scritta dopo gli anni ‘40 in cui Pandora, ricordando il vecchio amico Corto, dice che vive, assieme al polinesiano Tarao, in una casa affacciata sul grande mare.

"Corto Maltese non morirà…", ha dichiarato una volta Hugo Pratt, "…Corto Maltese se ne andrà perché in un mondo dove tutto è elettronica, è calcolato, tutto è industrializzato, non c'è posto per un tipo come lui."
